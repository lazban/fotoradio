+++
date = "2019-07-01T06:00:00+01:00"
title = "About"
+++

**Fotoradio**, _Un podcast che parla di fotografie_ è un podcast - appunto - che non parla di _fotografia_ (intesa come macchine fotografiche, obiettivi, tecniche, fotoritocco...) ma piuttosto di _fotografie_ (ovvero di cosa ci dicono le fotografie, delle emozioni che fanno uscire, dei pensieri che stimolano...).

Puoi ascoltare gli episodi direttamente sui post, oppure su <a href="https://www.spreaker.com/show/fotoradio-un-podcast-sulle-fotografie">Spreaker</a>, <a href="https://open.spotify.com/show/3dzBBFOJD2gaz2pRdhlzYh">Spotify</a>, <a href="https://castbox.fm/channel/Fotoradio-un-podcast-sulle-fotografie-id2203635?country=it">Castbox</a> e a breve anche su Apple iTunes e Google Podcast.

Visto che non sempre è semplice parlare di fotografie senza vederle, su questo sito si riportano i link agli episodi del podcast e si mostrano le fotografie oggetto della puntata, oltre che i link della bibliografia, delle citazioni, o altro.

**Fotoradio** è un progetto sperimentale. Non so se sarò in grado di svilupparlo, né se sarà di interesse per qualcuno. Intanto mi diverto con la stagione zero.
Per iniziare, ho ridotto al minimo il costo e l'impatto di questo progetto.
**Fotoradio.info** è perciò un sito statico, realizzato da me utilizzando Hugo e Github con il tema <a href="https://themes.gohugo.io/hugo-nederburg-theme/">Nederburg</a> di Goran Svensson (con piccole modifiche che ho fatto io) e hostato su Netlify.
Il form di contatto è di Formspree.

Tutto a costo zero (a parte il costo del dominio, 12$ annui a Google Domains).

La **grafica** è autoprodotta, utilizzando risorse free. Il font del logo è un font Google, <a href="https://fonts.google.com/specimen/Source+Sans+Pro">Source Sans Pro</a>, sviluppato da Paul D. Hunt. La copertina del podcast ha una foto presa da Unsplash (modificata nei colori), di <a href="https://unsplash.com/@jacksloop">Jack Sloop</a>.
L'avatar del podcast (la torre di Berlino che da qualche parte vedrete) e l'avatar di Madebyhumanrace (l'uomo preistorico) vengono da <a href="https://www.flaticon.com">Flaticon</a>.

Il **sound design** è ridotto al minimo (più per scarse capacità di montaggio che per scelta stilistica) e utilizza risorse di Freesound (il jingle di sax dissonanti è di <a href="https://freesound.org/people/stanrams/>Stanrams</a>).

Per il podcast la **strumentazione** si riduce ad un ATR2100 di AudioTechnica preso usato sul marketplace di Amazon. Il filtro anti-pop ce l'avevo già chissà da quale vita precedente.

Il **software** di registrazione è Audacity, imparato grazie al supporto di <a href="https://www.officine.me/">Andrea Ciraolo</a> (a cui devo molto di più... vedi dopo).

L'**hosting** del podcast è fatto su <a href="https://www.spreaker.com/">Spreaker</a> (che è gratis fino a un certo numero di ore).

Ridotti all'osso i costi, anche la parte ricavi è azzerata visto che l'obiettivo di questa fase è più vedere come funziona questa stagione zero e raccogliere quanti più feedback possibili. Il podcast non è monetizzato, il sito non ospita pubblicità e nessun dato viene raccolto (se non quelli che inserite nel form contatti ma con il solo scopo di rispondere e nient'altro). E' attivo Google Analytics sul sito e le statistiche di Spreaker sul podcast per analizzare i dati di traffico e le informazioni aggregate del caso.

Infine, ci sono **ringraziamenti** da fare a Andrea Ciraolo che con il suo <a href="https://www.spreaker.com/show/passione-podcast">Passione Podcast</a> ha dato una bella accelerata a questa idea che avevo in testa da tempo. Inoltre Andrea è stato molto disponibile a dare consigli.
Mentre sto scrivendo queste righe sto anche girando le prime puntate del podcast e la lista dei ringraziamenti si allungherà non poco... Questo perché la community italiana dei podcaster è davvero positiva: effervescente, divertente e divertita.

Infine, ci sono io, **Alessandro**, che ho difficoltà a raccontarmi. Per ora, dico solo che non sono un fotografo, un semiologo o di questioni sociali. Eppure questo podcast parlerà praticamente soltanto di fotografia, semiologia e questioni sociali. Mmmm... mi sa non ho fatto una gran presentazione...
Da ultimo, **Made By Human Race** è un contenitore. Un <a href="https://madebyhumanrace.org">blog</a>, questo podcast, qualche conferenza (link a breve) e forse chissà se altro.
