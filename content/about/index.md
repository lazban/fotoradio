+++
date = "2019-07-01T06:00:00+02:00"
title = "About"
+++

**Fotoradio**, _Un podcast che parla di fotografie_ è un podcast - appunto - che non parla di _fotografia_ (intesa come macchine fotografiche, obiettivi, tecniche, fotoritocco...) ma piuttosto di _fotografie_ (ovvero di cosa ci dicono le fotografie, delle emozioni che fanno uscire, dei pensieri che stimolano...).

Puoi ascoltare gli episodi direttamente sui post, oppure su <a href="https://www.spreaker.com/show/fotoradio-un-podcast-sulle-fotografie">**Spreaker**</a>, <a href="https://open.spotify.com/show/3dzBBFOJD2gaz2pRdhlzYh">**Spotify**</a>, <a href="https://castbox.fm/channel/Fotoradio-un-podcast-sulle-fotografie-id2203635?country=it">**Castbox**</a>, <a href="https://soundcloud.com/user-153455998Q">**Soundcloud**</a> e a breve anche su **Apple iTunes** e **Google Podcast**.

Visto che non sempre è semplice parlare di fotografie senza vederle, su questo sito si riportano i link agli episodi del podcast e si mostrano le fotografie oggetto della puntata, oltre che i link della bibliografia, delle citazioni, o altro.

**Fotoradio** è un progetto sperimentale. E' tutto da capire come verrà e se sarà di interesse per qualcuno. Intanto mi diverto con la stagione zero.
Per iniziare, ho ridotto al minimo il costo e l'impatto.

**Fotoradio.info** è perciò un sito statico, realizzato da me utilizzando Hugo e Github con il tema <a href="https://themes.gohugo.io/hugo-nederburg-theme/">Nederburg</a> di Goran Svensson (con piccole modifiche che ho fatto io) e ospitato su Netlify.
Il form di contatto è di Formspree. Il sistema di commenti è di Talkyard. Entrambe hanno soluzioni gratuite per usi amatoriali.
Il dominio è preso da Google Domains facile da usare e nessun costo aggiuntivo oltre al dominio.

La **grafica** è autoprodotta utilizzando risorse free. Il font del logo è un font Google, <a href="https://fonts.google.com/specimen/Source+Sans+Pro">Source Sans Pro</a>, sviluppato da Paul D. Hunt. La copertina del podcast ha una foto presa da Unsplash (modificata nei colori), di <a href="https://unsplash.com/@jacksloop">Jack Sloop</a>.
L'avatar di Madebyhumanrace (l'uomo preistorico) viene da <a href="https://www.flaticon.com">Flaticon</a>.

Il **sound design** è ridotto al minimo e utilizza risorse di Freesound (vari suoni d'ambiente e strumenti musicali: i sax in apertura sono di <a href="https://freesound.org/people/stanrams/>Stanrams</a>).
Non ho resistito ad un po' di musica e quindi è arrivato Epidemic Sound che purtroppo costa (però ha un canone mensile che si può accendere e spengere quando si vuole quindi alla fine non è un grande investimento).

Per il podcast la **strumentazione** si riduce ad un ATR2100 di AudioTechnica preso usato sul marketplace di Amazon. Neewer ha un braccio di supporto per il microfono (che include anche il cavo xls, l'antipop e un ragno) che <a href="https://www.amazon.it/gp/product/B01HTI2MRO/ref=ppx_yo_dt_b_asin_title_o03_s01?ie=UTF8&psc=1">costa poco</a>.

Il **software** di registrazione è Audacity, imparato grazie al supporto di <a href="https://www.officine.me/">Andrea Ciraolo</a> (a cui devo molto di più di questo... vedi dopo).

L'**hosting** del podcast è fatto su <a href="https://www.spreaker.com/">Spreaker</a> (che è gratis fino a un certo numero di ore).

Ridotti all'osso i costi, anche la parte ricavi è azzerata visto che l'obiettivo di questa stagione zero è vedere come funziona Fotoradio e raccogliere quanti più feedback possibili.
Il podcast non è monetizzato, il sito non ospita pubblicità e nessun dato personale viene raccolto (se non quelli che inserite nel form contatti ma con il solo scopo di rispondere e nient'altro). Sono attivi Google Analytics sul sito e le statistiche di Spreaker sul podcast per analizzare i dati di traffico e le informazioni aggregate del caso.

Infine, ci sono **ringraziamenti** da fare a Andrea Ciraolo che con il suo <a href="https://www.spreaker.com/show/passione-podcast">Passione Podcast</a> ha dato una bella accelerata a questa idea che avevo in testa da tempo. Inoltre Andrea è stato molto disponibile e prodigo di consigli.
Mentre sto scrivendo queste righe sto anche distribuendo le prime puntate del podcast e la lista dei ringraziamenti si allungherà... Questo perché la community italiana dei podcaster è davvero positiva: effervescente, divertente e divertita.

Infine, ci sono io, **Alessandro**, che ho difficoltà a raccontarmi. Per ora, dico solo che non sono un fotografo, un semiologo o un esperto di questioni sociali. Eppure questo podcast parlerà quasi soltanto di fotografia, semiologia e questioni sociali. Mmmm... mi sa che non ho fatto una gran presentazione...
